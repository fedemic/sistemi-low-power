Partiamo da un'implementazione di base della memoria di tipo 8192x16 con
depth del mux di 16. Si identificano i parametri di base di tale blocco.

	----------------------
	Area				A 
	----------------------
	Potenza statica		Ps
	----------------------
	Potenza dinamica	Pd 
	----------------------
	Frequenza			Fr
	----------------------
	
La potenza statica è proporzionale al contributo di standby, in quanto è il consumo
che la memoria ha senza particolari operazioni di lettura e scrittura. Tale contributo
rimane costante con la frequenza di funzionamento.
La potenza dinamica al contrario ha una dipendenza dalla frequenza di funzionamento.
Data questa dipendenza vi sono due casi estremi di ottimizzazione, uno in cui la
frequenza di funzionamento elevata fa si che il contributo statico sia trascurabile,
l'altro in cui una scarsa frequenza di accesso rende il contributo dinamico trascurabile
rispetto a quello statico.

CASO POTENZA STATICA TRASCURABILE

In tal caso l'obiettivo principale consiste nella riduzione del contributo dinamico.
Le metriche da osservare in questo caso sono le correnti di read/write delle varie
implementazioni e la frequenza di funzionamento del circuito che agisce come fattore
di scalamento lineare per il consumo dinamico.

Come primo accorgimento si può pensare, rispetto alla memoria base, ad un raddioppio
del parallelismo e un dimezzamento del numero di righe, ottenendo una memoria 4094x32.
In questo modo le dimensioni della memoria rimangono intatte, ma sarà disponibile ad ogni 
accesso un dato di un parallelismo doppio rispetto a prima, dunque il sistema può accedere ai 
dati con un throughput uguale a prima dimezzando la frequenza di accesso. Osservando cosa accade
alle correnti di read/write si può stimare che queste in particolare presentino una variazione poco
significativa ad una riduzione delle righe ma, al contrario, aumentano di un fattore circa
1.6 all'aumento del parallelismo.

	Pd_actual = 0.5*1.6*Pd = 0.8*Pd
	
Nonostante la potenza statica sia stata stimata inizialmente come trascurabile è importante 
ad ogni passo di ottimizzazione osservare gli effetti che l'architettura ha su di essa. In tal
caso la potenza statica rimane all'incirca invariata, in quanto è stata applicata una 
trasformazione contemporaneamente a parallelismo e numero di righe.

Come secondo accorgimento per ridurre ulteriormente la potenza dinamica è possibile 
utilizzare la tecnica della parallelizzazione, portando il design dell'architettura su
più blocchi di memoria in grado di lavorare in parallelo. In tal caso partendo dal blocco 
a cui si è arrivati di dimensioni 4096x32 è possibile implementare due blocchi di 
dimensioni 2048x32. La dimensione totale resta sempre invariata ma in tal caso per avere
lo stesso throughput sarà necessario compiere un accesso ad una memoria per volta, dimezzando
quindi la frequenza di accesso a ciascuna. Anche in questo caso prima di trarre conclusioni
sulla potenza dinamica è necessario osservare come un dimezzamento del numero di righe 
influisce sulle correnti di read/write: anche in questo caso la riduzione percentuale è 
poco significativa, dell'ordine di circa il 5%.

	Pd_actual = 0.5*(0.8*Pd) = 0.4*Pd
	
Utilizzando questa tecnica si ha però un incremento della potenza statica, in particolare 
di un fattore circa 1.5 rispetto al caso precedente. In tal caso è necessario verificare 
se dopo tale trasformazione la potenza statica sia ancora trascurabile rispetto a quella
dinamica. In caso affermativo di può procedere con un ulteriore step di parallelizzazione 
implementando 4 blocchi di memoria. Si procede con questo approccio fino al raggiungimento 
di un punto ideale.

Un'ultima considerazione è nella scelta del multiplexer dei singoli blocchi che compongono
la memoria, quello che si nota infatti è che usare una profondità del mux pari a 4 rispetto 
al valore 16 iniziale può portare ad un ulteriore riduzione delle correnti di read/write di
un fattore circa 1.3. Questo però al costo di un contributo di leakage maggiore, anche in 
questo caso è necessario valutare i due contributi prima di confermare la variazione di 
architettura apportata.

Nel caso di parallelzzazione è possibile ridurre entrambi i contributi di potenza statica e 
dinamica agendo sulla riduzione della tensione di alimentazione, con particolare attenzione 
ai noise margin della memoria.

CASO POTENZA DINAMICA TRASCURABILE

L'obiettivo consiste nella riduzione del contributo statico, dipendente dalle dimensioni
della memoria. In tal caso la metrica osservata è la corrente di standby, in quanto quantifica
il consumo statico della memoria in caso questa non venga utilizzata.

In questo contesto la tecnica di parallelizzazione precedentemente presa in considerazione 
porterebbe ad un aumento della potenza statica. Partendo dalla scelta della profondità dei 
multiplexer in questo caso la scelta di un valore pari a 16 è la più indicata.

Chiaramente si avrebbe una forte riduzione del leakage nel caso di riduzione di dimensioni 
della memoria, ma nel nostro contesto deve essere reso disponibile un certo numero di celle.
Inoltre non è possibile applicare un raddoppio del numero di righe e un dimezzamento del 
parallelismo poichè non è presente una memoria con tale caratterizzazione.

Tra un accesso e l'altro sarebbe possibile imporre alla memoria una modalità di data retention
se disponibile, andando a ridurre la tensione di alimentazione.


	